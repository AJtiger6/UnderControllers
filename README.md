# UnderControllers
## High quality customized gaming controllers

### Concepte

El projecte Under Controllers neix dins l’àmbit de la formació en Sistemes Microinformàtics i Xarxes, amb l’objectiu de simular la creació d’una empresa tecnològica moderna.
El context és el sector dels videojocs i del hardware de controladors, un mercat en creixement constant on predominen marques estrangeres com Scuf, AimControllers o Razer.

A nivell local no hi ha fabricants que ofereixin controladors personalitzats amb producció pròpia i servei tècnic de proximitat. Aquesta situació representa una oportunitat per desenvolupar una empresa capaç de fabricar, personalitzar i reparar controladors per a consoles i PC utilitzant maquinària pròpia i eines digitals integrades.

El projecte s’emmarca també en la tendència d’automatitzar i informatitzar processos industrials: des del disseny del producte fins al control d’inventari i la gestió de clients. D’aquesta manera, Under Controllers busca ser un exemple d’empresa totalment digitalitzada i eficient dins l’àmbit del gaming.

### Abast

L’abast del projecte inclou la planificació i creació d’un entorn complet d’empresa tecnològica, dividit en les àrees següents:

- Creació del lloc web corporatiu amb configurador de controladors personalitzats.

- Disseny i programació d’un programa de diagnòstic per comprovar el funcionament dels controladors.

- Implementació d’un sistema intern de gestió per controlar comandes, reparacions i inventari.

- Disseny de la xarxa informàtica i infraestructura necessària per a la fàbrica i les oficines.

- Elaboració de la documentació tècnica i memòria del projecte, seguint la metodologia establerta.